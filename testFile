II. Pelágiusz (latinul: Pelagius), (kb. 520 – 590. február 7.) volt a 63. pápa az egyház trónján 579. november 26-tól haláláig. A longobárdok ostromolta Rómában a császár megerősítése nélkül kezdte meg pontifikátusát. Legfontosabb célja volt valahogy kivédeni a longobárd támadásokat, és enyhíteni a pusztítás után a nép szenvedését. Majd békeidőben ismét napirendre kerülhettek a Három fejezet miatt kirobbanó skizmatikus kérdések Aquileia és Isztria vezetőivel. Uralkodása alatt azonban nemcsak Észak-Itáliával került szembe, hanem a keleti egyházakkal is. 

---

Ferenc pápa (latinul: Franciscus, született: Jorge Mario Bergoglio; Buenos Aires, Argentína, 1936. december 17.[1] – ) olasz származású argentin teológus-pap, 2013 márciusától a katolikus egyház 266. pápája.[2] A bíborosi testület március 13-án választotta Róma püspökévé, pápává,[3][4] ünnepélyes székfoglaló miséjére március 19-én került sor.[5] A pápai székben XVI. Benedeket követi, aki 2013 februárjában mondott le. Ferenc az első jezsuita egyházfő,[6] az első pápa az amerikai kontinensről és egyben a déli félgömbről, valamint az első nem európai pápa III. Gergely óta.
Fájl:Francesco-18.webmMédia lejátszása
Ferenc pápa 2018 húsvétvasárnapján a hívek között a Szent Péter téren

Pápává választásáig 1992-től 1997-ig a Buenos Aires-i főegyházmegye segédpüspöke, majd 1998-ig koadjutor érseke, onnantól érseke, 2001-től bíboros; a saját ordináriussal nem rendelkező argentínai keleti rítusú hívők ordináriusa.[1] A Time magazin 2013 végén az év emberének választotta.
